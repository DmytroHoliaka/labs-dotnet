## Постановка задачі комп‘ютерного практикуму № 1
### При виконанні комп‘ютерного практикуму необхідно виконати наступні дії:
1) Розробити структуру даних для зберігання згідно варіантів, наведених
нижче. У кожному з варіантів має бути як мінімум 4 класи. В рамках
реалізації повинні бути продемонстровані зв'язки між класами: один-до-багатьох і багато-до-багатьох.
2) Розробити як мінімум 20 різних запитів, використовуючи різні дії над
даними колекцій: групування, сортування, фільтрацію, об'єднання
результатів декількох запитів в один (join, concat) та інше. Крім того,
необхідно використовувати обидва можливі варіанти реалізації LINQ запитів (класичний варіант та з використанням методів розширення), причому запити не повинні повторюватись.
Наприклад (предметне середовище Кінофільми):
	a. Вивести перелік всіх кінофільмів
	b. Вивести перелік акторів, котрі грають у кінофільмах, котрі починаються з літери «А»
	c. Вивести перелік всіх акторів та кінофільмів, в яких вони грають
	d. Вивести перелік всіх акторів, згрупувавши дані по рокам народження
	e. Вивести перелік кінофільмів, в яких хоча б у одного актора прізвище починається на літеру "А"
	f. Вивести всі кінофільми, відсортувавши їх по роках
	g. Вивести всіх акторів, згрупувавши по амплуа та роком народження
	h. З'єднати джерела даних Кінофільм» і «Актор». Вивести назву фільму, прізвище автора, прізвище актора в головній ролі.
3) Створити програмне забезпечення, котре реалізує обробку даних з
використання бібліотеки LINQ to Objects.
4) Програмне забезпечення необхідно розробити у вигляді консольного
застосування на мові C#.
5) Створити звіт. Звіт повинен містити: опис архітектури проекту, словесний
опис запитів, текст програмного коду, скріншоти результатів виконання

## Варіант 16
Розробити структуру даних для зберігання інформації про скачки та проведені заїзди. Жокей характеризується псевдонімом, прізвищем, ім’ям, по батькові, датою народження. Коні, які беруть участь в перегонах, характеризуються породою, кличкою і віком. Заїзди проводяться в певну дату і час, мають певний номер (в один день може бути проведено кілька заїздів). Учасники заїзду характеризуються номером і зайнятим місцем в заїзді. Під учасником розуміється жокей і кінь, на якому він буде брати участь в заїзді
